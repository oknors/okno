{
	"ID": "b62cde76-01d4-427c-ab65-38871d564a12",
	"Title": "Posle “Porn.com” i “Naughty America” prihvatila Bitcoin!",
	"Content": "Jedan od najvećih provajdera tzv. zabave za odrasle “Naughty America”, iz San Dijega, koji u svom sastavu ima više od 30 vebsajtova, sada prihvata bitcoin kao sredstvo plaćanja.\r\n\r\nOvom odlukom, “Naughty America” se pridružila još jednoj kompaniji iz branše, vebsajtu “Porn.com” i tako postala novi član porodice kompanija koje su prepoznale potencijal i snagu kako bitcoina tako i čitave njegove zajednice.\r\n\r\nDirektor i jedan od osnivača “Naughty America” Andreas Hronopoulos, o ovoj temi za internet portal “CoinDesk” kaže sledeće:\r\n\r\n\u003cem\u003e“Mi smo u poslu u kom pomožemo ljudima da pronađu svoje fantazije i naš cilj je da te fantazije pretvorimo u stvrnost i to bez da nam ta ista stvarnost stoji na putu. Za nas pronalaženje vaše fantazije uključuje i način na koji ćete vi kao korisnici moći da platite željeni sadržaj, podjednako kao i visok kvalitet ponuđenog sadržaja.”\u003c/em\u003e\r\n\r\nHronopoulos je naveo i da je “Naughty America” prva razmatrala prihvatanje bitcoina kao sredstva plaćanja nakon što su kako kaže iz medija saznali priču o “Silk Road”-u. Šest meseci kasnije “Naughty America”, sledeći primere NBA kluba “Sacramento Kings”, hotela i kazina “The D” i “Golden Gate” iz Las Vegasa, uvodi plaćanje u bitcoinima i to putem BitPay servisa.",
	"ContentPreview": "",
	"CustomFields": null,
	"Slug": "posle-porn-com-i-naughty-america-prihvatila-bitcoin",
	"IsDraft": false,
	"Published": false,
	"ItemType": "",
	"Template": "",
	"CreatedAt": "2020-12-17T16:29:39.639926589+01:00",
	"UpdatedAt": "2020-12-17T16:29:39.639926716+01:00"
}