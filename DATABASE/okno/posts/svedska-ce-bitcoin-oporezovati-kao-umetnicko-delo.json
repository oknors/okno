{
	"ID": "8172fb71-309b-4792-b8de-8cbf031223e8",
	"Title": "Švedska će Bitcoin oporezovati kao umetničko delo?  ",
	"Content": "Najveća skandinavska ekonomija spremna je da odbaci bitcoin i njegove pandane kao valute, a umesto toga biće im biti dodeljen isti poreski tretman kao što bi imao stari persijski tepih ili umetnička slika.\r\n\r\n“Valute su tradicionalno vezane za centralne banke ili geografsko područje” kaže Olof Valin zvaničnik Poreske agencije Švedske koji je zadužen da osmisli poreska pravila za bitcoin i programere koji ga proizvode. Agencija će, kako je rekao, na bitcoin gledati kao na umetnička dela ili antikvitete.\r\n\r\nJoš od njegovog nastanka 2008, bitcoin je doveo u pitanje način na koji doživljavamo novac, a takođe je i privukao pažnju poreznika, koji se trude da ostanu u toku kada je ova vrsta novine u pitanju, dok je sve više ljudi prihvata i koristi kao sredstvo plačanja kako za fakultetske školarine ili šoljicu kafe pa tako i za doniranje političkih kampanja.\r\n\r\nŠvedska, takoreći naginje ka tome da omogući svojim državljinima da plaćaju porez na dobit na svaku transakciju obavljenu pomoću bitcoina i drugih virtuelnih valuta. Ovaj potez staviće bitcoin u poreski rang sa antikvitetima, nakitom, poštanskim markama i izdavačkim pravima.\r\n\r\nŠirom Skandinavije vlade su u prvom planu zbog pooštravanja bankarskih regulativa i borbe vlasti protiv samog koncepta bitcoina. U Norveškoj su poreznici odlučili da ga okarakterišu kao oporezivo dobro. Finska planira da bitcoin tretira kao robu, dok se u Danskoj priprema predlog za zakonodavce koji bi štitio korisnike od potencijalnog gubitka.\r\n\r\n",
	"ContentPreview": "",
	"CustomFields": null,
	"Slug": "svedska-ce-bitcoin-oporezovati-kao-umetnicko-delo",
	"IsDraft": false,
	"Published": false,
	"ItemType": "",
	"Template": "",
	"CreatedAt": "2020-12-17T16:29:39.639713058+01:00",
	"UpdatedAt": "2020-12-17T16:29:39.639713241+01:00"
}